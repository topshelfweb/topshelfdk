---
title: "Et manifest for læsbar tekst"
excerpt: "Dit design kan være smukt. Det kan også være umuligt at læse. I dette manifest går jeg direkte efter nogle af webdesigns mest populære valg: små skrifter, lyse kontraster og typografi, der ser bedre ud end den fungerer. Ingen regler. Ingen WCAG-paragraffer. Bare et holdningsbaseret take på, hvorfor læsbar tekst er et kvalitetsstempel, ikke en begrænsning."
date: "2026-02-05"
tags: ["usability", "accessibility"]
featured: false
author: "Brian Emilius"
---
Tekst er ikke pynt.  
Tekst er indhold.

Hvis din tekst ikke kan læses,  
er resten af dit design ligegyldigt.

Små skrifter er ikke eksklusive.  
De er ekskluderende.

Lyse fonte på lyse baggrunde er ikke "rolige".  
De er skrøbelige.

Hvis dit indhold kun fungerer på din egen skærm,  
fungerer det ikke i virkeligheden.

Fonte skal ikke imponere.  
De skal forsvinde.

God typografi mærkes ikke.  
Dårlig typografi mærkes med det samme.

Linjeafstand er ikke en detalje.  
Det er forskellen på at læse og at kæmpe.

Kontrast er ikke en smagssag.  
Det er respekt for læseren.

Tilgængelig tekst handler ikke om regler.  
Det handler om mennesker.

Design, der kræver forklaringer,  
har allerede fejlet.

Prioritér læsbarhed.  
Alt andet er sekundært.
